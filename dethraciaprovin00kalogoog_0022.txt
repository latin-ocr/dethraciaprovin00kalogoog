—16-..

Plane regio est urbis Ulpiae Serdicae‚ nomenque habet a
Serdis‚ gente Thracica (Dio Cass, 51, 25: Σερδοι); vicos habuit
Mayarim (CIL 10, 1754) et fortasse, si Mommsenus titulum
recte supplevit, Dietsi (P) (CIL 6, 2638).

Strategia Serdicensis a Dentheletica monte Scomio sine
dubio separabatur. De regione circa Turres (Pirot) nondum
satis constat, ut sup1a dictum est. Ex altero vero latere nihil
obstat, quominus terminum strategiae Serdicae orientalem ad

vicum Soneium (hodie fere Ichtiman vel Portam Traiani), in Π

via Serdica Byzantium pergente 44 m. p. a. Serdica distantem,
ponamus, ubi postea confinium Thraciae Daciaeque Mediterraneae
fuit (Itin. Hierosol.).

Provinciae enim Daciae Mediterraneae ab imp. Aureliano
circa a. 275 constitutae (Marquardt 1, 312), additae sunt regiones
Serdica et Dentheletica (If-HG 4, Ρ. 126), metropoli facta Serdica.
Cui aetati tribuendus esse videtur titulus CIL 6, 2605: natione

Dacis-ca reqione Serdica.

III. Usdicesioa.

Ptol.: Οὐσὸικησική. CIL 6, 2807: cives Usdicensis, vico
Aeatapara.

Coniectura illa Grashofi (apud C. Miiller, in Ptol. p. 478)
pro Οὐσὸικησική legendum esse Οὐσκουδαμική ¹), titulo q'uem
praemisi prorsus refutatur, neque omnino strategia haec, quam
Ptolemaeus ad Haemum collocat, in regionem circa Hadriano·
polim transferri posse videtur. Quare et Miilleri opinio, Οὐσὸι-
κησικὴν fuisse regionem circa oppidum Ostudizum (quod in
Itinerariis ab Hadrianopoli 18 m. p. versus orientem meridiem-
que ponitur) reicienda θεῖ-,ς nam id quoque pppidum situm erat
, in regione Hadrianopolitana, ita ut Miilleri coniectura idem
ipsum efficiat, quod Grashofi, quam ille spreverat.

At si Ptolemaei enumeratio fide digna est, Usdicesica collo-
canda est ad Haemum montem, media inter reg. Serdicam et
reg. Selleticam, quae ultima erat Ponti litora versus. Itaque
fauces Haemi, quae hodie Sohipka appellantur, in Usdicesica
erant3 c'um autem praecipue per illas fauces Nicopolitanis
Istrensibus aditus esset provinciae Thraciae 2), apparet strategiae
Usdicesicae regionem Nicopolis ad Istrum tributam esse.

Quod etiam ipso strategiae nomine confirmari videtur.

 

¹) Uscudama nomen vetus Hadrianopolis fuisse, auctores sunt
Ammian. 14, 11, 15 et Rufius Festus Brev. 9. Eutropius vero 6,8
Bessorum oppidum fuisse tradit. Of. infra sub Hadrianopoli.

²) Mommsen, 011. 3, Ρ. 1336.

 

