-60-

cilius est. In utroque enim titulo consularis (ὑπατεύων)
dicitur, quamquam ex omnibus reliquis indiciis constat legatum
Thraciae aute imperii divisionem, quae Diocletiani vulgo dicitur,
numquam consularem sed praetorium fuisse. Quare Dumontius
Iuvenem nostrum aetati omnino post Constantinum tribuit.

Cui tamen obstat imprimis titulus ille alter, in regione
Nicopolis ad Istrum repertus. Nam si in verbis τῆς Θρᾳκῶν
ἐπαρχείας intelligenda est provincia Thracia, quae fuit post
Constantinum (quamquam vehementer dubito an ita simpliciter
appellata sit), quo modo explicabimus, quod idem legatus in
provincia Moesia Secunda· occurrit, quae ἡγεμόνα, praesidem
habuit? (Of. Notit. dign. or. 1, 22, E, 3 cum adnot. Boeckingi3
Hierocl. Synecd. p. 636).

Mihi quidem videntur illa verba τῆς Θρᾳκῶν ἐπαρχείας
prorsus ad provinciam Thraciam spectare, quae fuit ante Con-
stantinum Magnum. Accedit enim alterum indicium , nomen
dico imperatoris in utroque titulo erasum. Nam post Dio·
cletianum erasa suntin monumentis nomina eorum tantum, qui
cum Constantino Magno de imperio orbis terrarum pugnaverunt
et praeterea Constantini H, Constantis, Magnentii‚ Maximi 11 1).
De Magnentio aut Maximo hic cogitari non potest, cum Thracia
numquam in eorum potestate fuerit. Constantinus ΙΙ et Con·
stans neuter solus imperavit, ut τῆς οἰκουμένης δεσπότης appellari
posset. Iisdem de causis praetereundi sunt etiam reliqui aetatis
Constantini Magni 2). Itaque imperator quem quaerimus aut
ipse Diocletianus est aut ante eum vixit3 sub ipso autem Dio-
cletiano Thracia ἡγεμόνα habuit (vide infra n. 46.). Cum
denique Philippo imperante Philippopolis colonia facta sit (cf.
supra p. 41), in nostro vero titulo μητρόπολις dicatur (quam
dignitatem inde a Sept. Severo habuit), Juvenis noster ad
aetatem , quae est inter Sept. Severum et imp. Philippum
(222—244), relegandus est.

Restat tamen ut explicemus, quo modo factum sit, ut idem
legatus et in Moesia Inferiore (Nicopoli)⁸) et in Thracia occurrat.

 

1

’ζ ἓξὲίεξξῖιῗε Pioffe ¹²glilerius (vide Aur. Victor. de Caes p. 8483
Exc. Vales ὅ et 17 ; FHG 4, 2); sed num revera ιιι Thracia impera-
verit, mihi non constat.

⁸) Nicopolim Moesiae inferiori additam esse primis Sept. Severi
annis supra p. 37 vidimus. Dignitatem sane μητροπόλεως potest
paullo ante adepta esse3 ita nt tituli illi suh Commodo positi essent
{cuius solius ante Severum nomen erasum est), nisi obstaret illud ver·
um υπατενοντος,

