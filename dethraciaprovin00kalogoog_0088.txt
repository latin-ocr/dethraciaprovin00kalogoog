Vita.

Natus sum Demetrius Kalopothakes Athenis die 20. mensis
Augusti anno h. s. LXVII patre Michael cive Spartano, matre
Martha, e gente Blackler, quam mihi prematura morte abreptam
esse valde doleo. Fidei addictus sum evangelicae.

Litterarum elementis imbutus in schola v. d. Georgi Ma-
nusi, gymnasium deinde Atheniense III. frequentavi, quod tum
sub auspiciis v. d. Grammaticopouli florebat, usque ad a.
LXXXIII, quo testimonium maturitatis nactus sum. Eodem anno
propter corporis infirmitatem in Americam profectuS, a. LXXXIV
civibus academicis universitatis Harvardianae Cantabrigiensis ad·
scriptus sum3 ubi per quattuor annos studiis praecipue histori-
cis atque philologieis me dedi annoque LXXXVIII gradum Bac-
calaurei Artium liberalium adeptus ad lares meos redii. Deinde
cum per viginti menses privatis causis domi retentus essem,
studiis autem archaeologicis operam interim dedissem, Berolinum
vere a. LXXXX profectuS, inter cives academicos universitatis
Fridericae-Guilelmae receptus sum, perque sexies sex menses
studiis historicis, philologieis, archaeologicis incubui.

Docuerunt me in hac universitate vv. dd. Curtius, Diels,
Dilthey‚ Hirschfeld, Kekule, Kirchhoff, Koehler‚ Rothstein,
Scheffer·Boichorst‚ Vahlen. Exercitationibus historicis et epi·
graphicis Hirschfeldi per sex semestria‚ historicis Koehleri per
tria, philologieis Vahleni per tria, archaeologicis Kekulei per duo
semestria fructus sum.

Quos omnes viros doctissimos, qui summa cum comitate
ac liberalitate in studiis meis me adiuverunt, potissimum ‚Hirsch-
feldium, Kekuleium, Koehlerum, Vahlenum‚ qui ad exercitationes
suas benigne me admiserunt, grato semper colam animo.

Imprimis vero Hirschfeldio‚ a quo commotus atque omni
modo summaque benignitate adiutus hanc dissertationem con·
scripsi, maximam gratiam habeo semperque habebo.

