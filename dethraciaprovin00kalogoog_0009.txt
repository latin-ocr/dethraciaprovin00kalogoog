..fl-3...

Ponto Euxino definit, atque totam regionem usque ad Cherso-
nesum Chalcidicam eamque ipsam Thraciae mirum in modum
tribuit. Cum praeterea neque provinciam Thraciam neque
Moesiam noverit, apparet testimonium eius ad nostram quaestio-
nem nullius fere momenti esse.

Plinius quoque (N. H. 4, 40-49) regionem quae postea Moesia
Inferior vocata est ut Thraciae partem descripsit neque omnino
provinciam Moesiam commemoravit3 item totam regionem inter
Strymonem et Nestum iacentem falso Thraciae tribuit. De
gentibus plerumque confusa tradit neque ex ordine quo eas
recenset quicquid argumenti effici posse videtur (cf. infra p. 18).
Commemorantur ab eo, praeter graecas urbes antiquas: Philippi
(col. J ul. Philippensis), Deultum veteranorum (col. Flavia Pacis
Deultum a Vespasiano a. 71-75 condita), col. Flaviopolis (cf.
infra p. 21), Apri colonia (Claudia Aprensis). Verisimile igitur
est in descriptionem Thraciae Plinianam idem cadere, quod
etiam in ceteros eius libros3 videtur enim Plinius quae profert
aut ex Agrippae aut ex Graeci cuiusdam descriptione magnam
partem repetiisse, tum vero ex sua propria aetate nonnulla addi·
disse, ita tamen ut nihil ex iis, quae prius scripserat, mutaret.
Eiusmodi additamenta sunt tam nomina coloniarum Claudii et
Vespasiani, quas modo dixi, quam illud quod de L strategiis
Thraciae tradit (cf. infra p. 14.). Singula vide in capitibus
insequentibus. ’

Primus Ptolemaeus (3, 11) recte provinciam Thraciam
circumscribit (cf. infra p. 5.). Commemorat cum Apros, Deultum,
tum Traianopolim‚ Plotinopolim‚ utramque Nicopolim, Serdicam
urbes a Traiano conditas3 omittit tamen Augustam Traianam
et Hadrianopolim, et Marcianopolim quoque, in vicina provincia
Moesia Inferiore sitam. Cum igitur constet Ptolemaeum post
Antoninium Pium mortuum esse, videtur descriptionem Thraciae
ex auctore vel auctoribus sumpsisse, qui Traiani temporibus
scripserant. Qua ex re verisimile fit, Augustam Traianam et
Marcianopolim post reliquas urbas, quarum Traianus auctor
traditur, conditas esse. ἡ

Ammianus denique (27, 4) dioecesim Thraciarum aetatis
suae (saec. IV.) descripsit, nonnulla praefatus de rebus in illis
provinciis superiore aetate gestis, nec non de gentibus clarioribus
Thracum eorumque moribus· —

Auctores recentiores, qui de Thracia in universum egerunt,
hoc loco afferre sufficiet hos:

Forbiger, Handbuch der alten Geographie 3, p. 10713
Pauly, Real-encyclopaedie, et Smith , Dictionary of Greek and,

