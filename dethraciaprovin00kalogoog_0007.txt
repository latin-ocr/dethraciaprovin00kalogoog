Praefatio.

Thraciae res dignas esse, quae peculiari commentatione illu-
strentur , facile concedes ‚ si tecum consideraveris, res in illa
provincia gestas et Romanorum aetate et per totum posterius
aevum tanti fuisse momenti, ut in earum memoria diu haeren-
dum sit scriptori rernm gestarum. Ac cum meum esse putarem,
qui homo Graecus Cum, imprimis Graecorum res ex monumentis
exquirere litterisque illustrare, de Thracia, cuius res parum ex-
quisitae esse videbantur, paucis disputare constitui ac quaecumque
de· illa provincia et titulis numinisque et scriptorum libris
traduntur colligere atque explicare.

Neque vero ab extrema antiquitate res volui repetere, sed
satis futurum esse putavi, qua condicione illa provincia fuerit
sub imperio populi Romani ante oculos ponere. Neque enim
me fugerat, ut in omnibus imperii provinciis mores, instituta,
facta posteriorum temporum ex institutis p. R. fluxisse,ita praecipue
Thraciae vicissitudines et Byzantinis temporibus et nostra aetate
ortas non perspici posse, nisi Romanorum institutis accurate
exquisitis.

Cuius operis dimidia iam parte confecta, mihi inspicere
licuit librum Th. Homollii‚ qui in editione scriptorum Alberti
Dumonti omnes Thraciae titulos tam egregie collegit, ut non
possit a me superari. Quamquam igitur meus labor ex parte
frustratus est, id tamen non doleo, cum satis multa mihi a
Homollio relicta sint. Quare supplementi instar testimonia ab
Homollio seposita in ordinem redegi neque occasione data super·
sedi, in singulas res accuratius aliquanto inquirere.

Ac si quidem hisce studiorum meorum primitiis aliquid
lucis in illam „obscuram varietatem“ (Ammiani verbis ut utar)
rerum Thraciae attulisse iudicabor laboremque illarum rerum
scriptori levasse, satis praemii adeptus esse mihi videbor.

1

