,ιω-ς.

saeculo 111. p. Chr. reipublicae statum graecum floruisse con·
stat ¹), cum de Marcianopoli nihil eius generis tradatur. Num-
morum sane inscriptiones docent civitatem graeco sermone lo-
cutam esse3 sed repertus est ibidem (in vico hod. Devna dicto)
titulus, qui decwrionem commemorat (AEM 10, p. 192), itaque
videtur Marcianopolis rem publicam latini status habuisse. Neque
ibi vestigia ulla inveniuntur sacrorum graecorum, phylarum,
ludorum (ut in urbibus Thraciae), aliarum institutionum, quae
statum graecarum civitatum indicant.

ΙΙΙ. In nummis Istri, Tomorum, Callatidis, Dionysopolis,
Odessi‚ Mesembriae, numquam commemorantur praesides Romani
provinciae3 in nummis vero Marcianopolis raro omittur nomen
praesidis. Quod mihi testimonio esse videtur, statum huius
urbis a statu civitatum Hexapoleos longe diversum fuisse.

Quae cum ita sint, statuendum est Istrum, Tomos, Callatim
Dionysopolim, Odessum, Mesembriam urbes Hexapoleos Ponti
Laevi fuisse. , ’

Neque denique persuasit mihi Mommsenus, tam Pentapolim
quam Hexapolim intra fines provinciae statuendas esse. Si
enim Pentapolis, societas civitatum antiquissimarum commercii
cultusque deorum communium causa constituta, iam ante aetatem
Romanorum exstitit, ut supra coniecimus, vix ante imp. Tiberium
a Romanis mutata esse potest, cum etiam anno 12 p. Chr.
provincia Moesia nondum ad litus Ponti Euxini pertinuisse videa-
tur (Domaszewski, Neue Heidelb. Jahrbb. 1891 Ρ. 1 sq.), pro-
vincia autem Thracia a. 46 demum constituta sit. Quod vero
ad Hexapolim attinet, non praetermittendum est, illas sex quas
modo enumeravi urbes cunctas Moesiae inferioris fuisse (cf. supra
p. 7). Atqui etsi non essent, poterant, ut opinor, in Hexa-
polim accipi, sicut etiam in illa societate monetaria non solum
Moesiae sed etiam Sarmatiae et Thraciae urbes erant3 vel sicut
Perinthus ὁμόνοιαν cum Smyrna atque cum Epheso, aut By-
zantium cum Nicaea et Bizya habuit 2) aut Ephesus cum Alexan&
drae κοινόν instituit. 3) — Accedit denique, quod nec Pentapolis
neque Hexapolis Ponti Laevi κοινόν vel conventus provinciae
fuisse videtur. Nam sacerdos provinciae Troesmi fuit (CIL 3,
6170, 7506); si vero Pentapolis vel Hexapolis conventus pro·
vinciae fuisset, appellata esset τὸ κοινὸν τῶν Μυσῶν (sicut
τὸ κοινόν τῶν Θρᾳκῶν), sacerdos autem eius Μυσιάρχης (in

 

ζ) &aa cm 2023, 2⁰35 = pumonp, p. 560.
δὲ Εόιςῖἓῖῗῗὲἓθι {fflzsloiin ἔαῖῗὲἳρΝ. KAI. ΑΛΕΞΑΝΔΡΕΩΜ

