...6-

Ptolemaeus quidem in descriptione illius finis occidentalis
aliquantulum erravit, cum quod eum per Pangaeum montem
duxit, tum quod confinium Thraciae Moesiaeque superioris ad
lineam posuit, quae ab Orbelo monte inde in Giabri fluvii
fontes ducitur.

Nam si finis per Pangaeum ducendus esset, colonia Iulia
Philippensis sita esset in Thracia, id quod et ipsius Ptolemai
(3, 12, 28) et omnibus reliquis testimoniis prorsus refutatur.
Quare necesse est finem supra regionen Philippensem (ad
verticem fere, qui Boz-Dagh hodie dicitur) Orbelo monte relict0,
Nestum flumen adiisse.

Neque vero alterum illud, quod de confinio Moesiae Supe-
rioris Thraciaeque scripsit Ptolemaeus, probari potest, cum ita
Pautalia excluderetur, quae testibus cunctis titulis numinisque
Thraciae fuit. Error Ptolemaei inde ortus esse videtur, quod
omnes vertices illius regionis (Dunacem, Dowanitzam‚ Pataritzam)
uno Orbeli nomine novit. Si igitur Pautalia in Thracia sita
{uisse putanda est, oportet finem provinciae occidentalem ita
describere ut supra exposui3 vel, ut rem aliter exponam, finis
ille inde a Dunace idem fere fuisse putandus est, qui hodie
Bulgariam a Macedonia et a Servia separat.

De confinio Thraciae Moesiaeque Superioris conferenda
sunt quae Domaszewskius e titulis testimonia congessitl). Itaque
confirmatur quod iam pridem Dumontius 2) „0 nummis, quos
viderat in museo Beligradensi, atque Jirecek ⁸) statuerant,
confinium illud in iugis montium, qui flumina Margum ac
Strymonem separant, ideo fuisse, quia vestigia linguae graecae,
qua Thraces utebantur, huc usque tantum pertinent.

Num vero finis occidentalis regionis Serdicae usque ad
Turres (Pirot) revera pertinuerit, non satis constat, quamquam
non nego id veri simile esse, cum duo tituli Thracici ibi pro-
dierint4 ). Minus etiam constat num Haemi occidentalis aversa
septentrionalia Thraciae fuerint. Tituli graeci reperti sunt
Berkowitzae (ΛΕΜ 14, 144, n. 3—5)‚ apud Konino (ibid.
p. 158, n. 48), Mezdrae (ibid. n. 50 -ε AEM 15, p. 205,
70 et Dumont p. 564, ΩΒ). Berkowitzam, vix 8 chiliometra

¹) ΔΕΜ p. 152—3. Diserte ibidem p. 129 sq. v. d. exposuit,
Ptolemaei discriptionem finium Moesiae Sup. titulis prorsus confirmari.
2) Revue Archeol. 1868, nunc Melanges p. 184.
⁸) Monatsberichte d. Berl. Akad. 1881 p. 434 sq. et ΔΕΜ 1886 p. 44.
⁴) GIG 3708 et Dumont p. 315. Neque tamen ita restricte ves-
tigia sermonis latini et graeci circumscribi possunt3 quare et v. d.
Domaszewskium iu disputatione illa, quam supra laudavi, de finibus
Moesiae, eiusmodi indicia paullo nimis pressisse puto.

 

