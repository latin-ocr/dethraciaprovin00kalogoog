-6'7-

Suspicandum igitur est, saeculo Ι. a. chr„ Apolloniam ita di-
lapsam esse ut de Pentapoli decederet, tum vero Callatim in
locmn illius receptam esse. Videtur enim Apollonia, a M. Lucullo
anno '22 a. Chr. expugnata, graviter affecta esse, ita ut. ἔκπτωσις
eius commemoretur ¹).

Mesembriam vero quintam fuisse Pentapoleos urbem necesse
est, non solum propter illud haud spernendum testimonium tituli
ibi reperti, sed etiam quia Mesembria multo antiquior clariorque

civitas fuisse videtur quam Dionysopolis3 quae prius Κρουνοί α

dicta sub primis imperatoribus nomine dei appellata est, pri-
mumque aetate Antoninorum rempublicam graeco more consti-
tutam exhibet (ΑΕΗ 10, p. 184 et 185). Videtur igitur
Dionysopolis circa initium demum saec. II invaluisse, unde in·
telligitnr cur in Hexapolim recepta sit, in Pentapolim vero non
item.

Ad Hexapolim inde transeamus, quam sub finem saeculi Π
p. Chr. ortam esse verisimile est.

Mommseni quidem de Marcianopoli coniectura, cur ad-
mitti non posse videatur, breviter exponam:

I. Primum enim illud, in nummis Marcianopolis signa
societatis monetariae orae Ponti Euxini imveniri ²), nullius
est ponderis, cum eadem signa etiam in nummis tam Olbiae
et Tyrae civitatum Sarmatiae , quam Apolloniae et Bizyae
Thraciae legantur. Praeterea si quis opponat Marcianopolim
mediterraneam, reliquas vero urbes illius societatis maritimas
fuisse, respondeo Bizyam quoque in mediterraneis reg-ionibus et
quidem propius Perintho aut Byzantio iacuisse quam urbibus
societatis monetariae. Accedit quod signa illa in nummis Mar·
cianopolis sub legato Moesiae Inferioris Flavio Ulpiano (209-211
p. Chr.) incipiuntss), antea tamen, primis Severi annis ut videtur,
Nicopolis ad Istrum prov. Moesiae Inferiori addita est (supra
p. 37), ut iam non sex sed septem monetas illa provincia haberet.
Itaque concidit illud Mommseni argumentum in numero sex
positum.

ΙΙ. Minime videtur fieri posse, ut urbs nova a Traiano
condita ex tali foedere sacro (fortasse etiam mercaturae causa
inito) civitatem graecam antiquissimam depulerit, ubi etiam

 

¹) Eutrop. 6, 10: Lucullus Apolloniam evertit. Cf. Strab. 3193
Plin. 34, 39. ΔΕΜ 10,⁸ . 163: „Krioac τὴν πόλιν μετὰ τὴν ἔκπτωσιν
καὶ ἐπέσςευάσας το τρίπυ ov καὶ τήν βάριν“ etc. Cf. Dumont p. 459
Β. lll³⁸) damner, Num. Chron. 1876. pp. 307-314,

⁸) Proh, Inedita p. 41.

