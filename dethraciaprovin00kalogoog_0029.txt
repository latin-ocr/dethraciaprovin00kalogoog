—23-

Corpilicam supra exposuimus ab Aeno urbe exorsam esse
Hebrique ripa orientali finitam esse usque ad agrum olim
Odrysarum. Cum igitur Hebrus a fontibus usque ad ostia sua
praecipue per Bessos, Bennos, Corpilos fluxit, videtur Bennica
mediam partem fluminis, id est regionem circa Hadrianopolim
amplexa esse.

Plinius sane Bennos accolentes Odrysis facit, ita ut eos
non in ipso campo Hadrianopolis sed in remotioribus collocet.
Cum tamen a. 46 p. Chr„ mortuo rege Rhoemetalce regnoque
Odrysarum sublat0, Thracia provincia Romana in strategias
discriberetur‚ verisimile est regionem, quae circa Hadrianopolim
iacet, non Odrysicam (ut debuerat) appellatam esse, ne apud
Thraces memoria antiqui regni servaretur, sed nomen ab
accolentibus Bennis accepisse.

Recte autem Miillerus monuit, illum Βεννικὸν κόλπον, quem
Stephanus Byz. commemorat, non ad Thraciae gentem medi-
terraneam pertinere‚ sed ad Bennicam Ephesi regionem.

Bennica nostra practer Hadrianopolim oppida habuisse
videtur Bennam‚ Ostudizum, Burtudizum, Bergulas‚ Subzuparam.

XIII. Samaica.

Sola haec strategia certo collocari nequit. Miilleri enim
coniectura, Samaicam a vico Sadama (Σαὸαμαϊκὴν = Σαμμαϊκὴν)
nomen duxisse, suspicionem movet, cum omnes reliquae strategiae
a gentibus , non ab oppidis appellatae sint3 quamquam non
nego potuisse gentem aliquam Σαὸαμαίους appellari ab oppido
Σὰδαμα (ut Βέννους a Βέννα), verisimilius tamen est, oppidum
Σὰδαμα a gente aliqua Σά-ιοι appellatum esse ¹). Itaque in
nomine Sadama cave credas certum indicium inesse.

Samaica strategia debuit potius a gente quadam Σαμαῖοι
nomen habere, sicut Sapaica a Sapaeis vocata est. De Samaeis
tamen nihil traditum est. Itaque de situ strategias Samaicae
id tantum conici potest: si recte ceteras strategias discripsimus‚
videtur Samaica non alibi collocari posse, nisi in regione quae
est inter Beroen, Cillas, Pizum, Arzum, Tarpodizum. Neque
praetermittendum est, in Samaica ita circumscripta iacere etiam
oppidum Sadama 2); num vero id pro argumento habendum sit,
mihi quidem non constat.

 

¹) Terminatio enim dama seu dava seu dapa significat domum,
ut Pauli monet (Eine vorgriechische Inschrift aus Lemnos p. 21—24).
cf. Dumont, p. 500 adnot.

⁹) In Itinerariis tantum fere ab Anchialo distans, quantum vicus
hodie Omur-falci·seu Falcia dictum.

Cf. Jirecek, ΛΕΜ 10, p. 161.

